**Haapsalu Kolledži tunniplaani rakenduse** 

**küsitluse tulemuste analüüs**


**SISSEJUHATUS**

Tänase tunniplaani analüüsimiseks lõime küsitluse, millele said Haapsalu kolledži tudengid ning õppejõud vastata. Palusime vastanutel kirjeldada tunniplaani plusse ja miinuseid, hinnata tunniplaani arusaadavust ja kasutamismugavust. Küsisime ka vastanutelt, milliseid täna pakutavatest funktsioonidest nad kasutavad, et mõista funktsioonide aktuaalsust ning vajadust. Lisaks palusime vastanutel esitada ettepanekuid tunniplaani parendamiseks nii visuaalse kui funktsionaalse külje pealt. Küsitlusele vastas 30 tudengit ning 5 õppejõudu.

**SEADE**

Esmalt uurisime, millistes seadmetes vastanud tunniplaani vaatavad. Seda eesmärgiga mõista erinevate vaadete olulisust ja kaalu. Küsitluse tulemusena selgus, et Üle poole (54%) kasutajatest vaatab tunniplaani arvutist. Ülejäänud vaatavad tunniplaani telefonist või mõlemast seadmest.

**Järeldus**: Mobiilivaade on sama oluline kui desktop vaade.

**ARUSAADAVUS**

Kuna praeguses tunniplaanis on kasutusel palju erinevaid ikoone soovisime teada, kui äratuntavad need kasutajate jaoks. 69% vastanutest võib aimata, millised funktsioonid ikoonide taga on, kuid mürki ei võtaks. 26% vastanutest ei suudaks ilma kirjelduseta kasutusel olevate ikoonide taga peituvad funktsioone tuvastada.

**Järeldus**: Kasutatavad ikoonid peavad olema tuntud/tuttavad/laialt kasutusel olevad

**JUHEND**

Praeguse tunniplaani juures on kasutajatel võimalik tutvuda ka juhendiga. Kuna meie grupist keegi seda avanud ei olnud, siis tekkis huvi, kas keegi meie vastajate seas sellega üldse tutvunud on. Küsitlusest selgus, et mitte keegi 35st vastanust ei olnud tunniplaani juhendit näinud.

**Järeldus**: Juhend ei ole aktuaalne.

**LIHTSUS**

Palusime vastanutel nimetada tegureid, mis praeguse tunniplaani kasutamise lihtsaks teevad. Kõlama jäid märksõnad nagu lihtsus, konkreetsus, selgus, loogilisus.

**Järeldus**: Proovime hoida ka uue tunniplaani juures lihtsust, konkreetsust


**KEERULISUS**

Palusime vastanutelt nimetada tegureid, mis praeguse tunniplaani kasutamise keeruliseks teevad.

Kõlama jäid märksõnad nagu mobiilivaate puudulikkus, klikkide rohkus, filtrite kasutamine.

**Järeldus**: Jätkuvalt pöörame rõhku mobiilivaatele. Mugavdame filtreid: ühe valiku kitsenduse laienemine teistele valikutele (RIF30 näeb vaid RIF30 loenguid jne). Proovime viia klikid optimaalse miinimumini. 

**FUNKTSIONAALSUSED**

Tänasel tunniplaanil on palju ikoone ja nuppe, kuhu kasutajal on võimalik klikkida. Uue tunniplaani loomisel pidasime oluliseks mõista, milliseid funktsioone kasutajad kasutavad ning kas kõik neist on aktuaalsed või midagi võib ära kaotada.

Esmalt uurisime, milliseid järgmistest funktsioonidest kasutatakse: 


Veidi üle poolte vastanutest (51%) ei ole ühtegi eelnäidatud funktsioonidest kasutanud. See pani tänased kasutatavad ikoonide taga olevad funktsioonid suure küsimärgi alla. Juhendi ning RSS voog nupule polnud keegi meie vastanutest vajutanud. Kui keegi üldse midagi pildil kuvatud ikoonidest kasutas, siis olid nendeks funktsioonidest sageduse järjekorras tume stiil, google kalendrisse eksportimine ning printvaade.

Uurisime ka kui palju kasutatakse koondvaadet, mis meile endale pigem võõras tundus. Üle poolte vastanutest ei kasuta seda kunagi. Koondvaate olulisus tuli aga välja kui Annelilt halduse poole pealt tagasiside saime.

**Järeldus**: Kaotame julgelt ikoonid ja nende taga olevad funktsioonid, mis kasutust ei leia.  Kindlasti jäävad kalendritesse eksportimine ning tume stiil. Koondtabeli võimalus võiks mingil kujul säilida.

**KITSENDUSED**

Rohkete filtrite tõttu soovisime ka teada kui palju tänases tunniplaanis üldse kitsendusi kasutatakse. Kõik vastanutest kasutavad filtrit “Kursus”. 31% vastanutest kasutab ka õppeaine ning 20% õppejõu filtrit. Ruumi filtrit kasutavad vaid õppejõud.

**Järeldus**: Kuna kõiki filtreid kasutatakse peavad need säilima. Saame neid aga klikkide vähendamiseks lihtsustada: liskas rippmenüüle võimalus otsingusse kirjutada, ühe filtri rakendamisega kitsendatakse järgnevaid filtreid (RIF30 näeb vaid RIF30 loenguid jne).

**VISUAAL**

Uurisime vastanutelt, mida nad praeguse tunniplaani visuaali juures muudaksid. Tugevalt üle oli nurinat värvi üle.

**Järeldus:** Kaotame tunniplaanist punase värvi.

**LISAVÕIMALUSED**

Andsime vastanutele ka võimaluse nimetada funktsioone, millest nad tänases tunniplaanis puudust tunnevad. 15 vastanut ei lisaks praegusesse tunniplaani midagi. Järgnevalt loetletud  populaarseimad vastused koos esinemissagedustega:

- Viide ainekaardile - 7
- Kodutööd - 5
- Õppematerjalid - 4
- Personaalne tunniplaan - 3

**Järeldus**: Tekitame tunniplaani loengu juurde sektsiooni, kus kuvatud lisainfo: viide ainekaardile, õppejõu kommentaarid. Õppejõu jaoks lisame loengu juurde “kommentaaride” kasti, kuhu õppejõul on võimalus lisada kommentaare, linke (zoom, õppematerjalid), tähtaegu jne.


**Hanna Kalavus**

Valikpraktika

Tiim 2
